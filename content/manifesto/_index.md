+++
title = "Un manifesto per stri@ck"
date = "2023-02-15"
displayInMenu = true
displayInList = true
dropCap = false
meta = false
+++

**Stri@ck** è un laboratorio libero e inclusivo per lo sviluppo di progetti tecnici immersi nella realtà.

Con la sua esistenza vuole dimostrare che è possibile costruire uno spazio orizzontale e aperto che unisca un livello tecnico il più alto possibile con una spiccata attenzione ai temi sociali e al contesto.

Per noi la collaborazione è un antidoto alla gerarchia per la gestione dei progetti.

Crediamo sia più importante fare le cose insieme che ottenere un risultato e in generale concentrarsi sul “perché” più che sul “come” e più ancora che sul “cosa” fare.

Vogliamo contrastare attivamente il profitto come bussola per le scelte tecniche, alimentare le connessioni dei progetti con lotte e temi cruciali come il cambiamento climatico, la questione migratoria, la sorveglianza statale e privata e operare in modo inclusivo per contrastare attivamente la discriminazione e l’esitazione di molte categorie di persone alla partecipazione a spazi tecnico-scientifici.